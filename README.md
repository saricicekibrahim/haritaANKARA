# Harita ANKARA

“Harita Ankara” keyfekeder yaptığım bir çalışma, hadi mesleki dezenformasyon diyelim.
Angara bebesi olarak eski haritaları sürekli inceleyip Atatürk’ün ve Cumhuriyet Dönemi'nin eserlerine bakarken, bunları günümüzle karşılaştırmak istedim.

Belki tarihsel süreçte kente kazandırılanlar ve kente yapılan eziyetleri de izlemek olanaklı olur.
Özellikle “Ankara’nın Altında Dereler Var” Belgeseli'ni izledikten sonra her dönem yapılan eziyet biraz daha anlaşılır oluyor.         
Tüm akarsuların şu an yol olmasını izleyebilirsiniz bu proje ile.     
Ya da Aşti’nin bulunduğu alanın 1957 planında golf sahası olarak bırakıldığını.     
Ya da 1940’da Anıtkabir’in henüz olmadığını.     
Ya da 2000’de Bağlıca’nın henüz bir köy olduğunu.

![alt tag](http://e-yazi.com/images/haritaankara/4maps_sm.png)

Süreci anlatayım.     
Üniversite hocalarımdan ve birkaç sivil toplum kuruluşundan arşiv paylaşmalarını istedim, cevap bile vermediler.     
Harita ve planların tümünü internetten buldum.     
Buldukça da eklemeye devam ediyorum.     
Bulduklarım yalnız bir imajdı, koordinat bilgileri yoktu.     
En çok zamanımı alan bunları koordinatlandırma işlemi oldu.     
Bu işlem sonrasında oluşan GeoTiff’leri Mapbox’da yayımladım.     
Yayımlanan harita ve planları Mapbox GL Js, ReactJs ve görsel tarafta Bootstrap kullanarak online harita haline getirdim. Uydu görüntülerini yine Mapbox sağlıyor.     

Haritaya şuradan ulaşılabilir -> http://e-yazi.com/haritaankara/     
Ekleme çıkarmalara devam edeceğim, üzerinde çalışacağım başlıklar şurada -> https://github.com/saricicekibrahim/haritaANKARA/issues     

rawImages klasöründe ham imajlar ve qgis georeference noktaları var. Kendi GeoTiff'inizi üretebilirsiniz.

Her konuda bana ulaşın.     
Özellikle ✋ işte o benim! Benim eski bir haritam var diyenler.     
Şunu da yapsanaaaa yaaaa değil de benim de yapacaklarım var diyenlerin daha sık ulaşmasını bekliyorum.     

Mail adresim ibrahimsaricicek@gmail.com
